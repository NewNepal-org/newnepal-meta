Jawafdehi.org | जवाफदेही
मिति २०८२/०९/२०

श्रीमान् मुख्यसचिवज्यू,
प्रधानमन्त्री तथा मन्त्रिपरिषद्‌को कार्यालय,
सिंहदरबार, काठमाडौं ।

विषय: भ्रष्टाचार विरुद्धको दोस्रो राष्ट्रिय रणनीति तथा कार्ययोजना, २०८२ को मस्यौदामा सुझावहरू ।

महोदय,

उपरोक्त विषयमा मिति २०८२/०९/१४ को पत्र संख्या आ.व. २०८२/०८३ प्रा.स./४२/२२२८ बमोजिम आयोजित सरोकारवालाको परामर्श बैठकमा उपस्थित भई मस्यौदामा निम्न बुँदागत सुझावहरू पेश गर्दछौं:

1. रणनीति २ (७) र (८) मा उल्लेखित कृत्रिम बौद्धिकता प्रणालीको लागि नेपाल अझै तयार छैन किनभने डिजिटलाइजेशन पर्याप्त भएको छैन। १-२ वर्षको कार्यान्वयन अवधि अत्यन्त छोटो भएकोले यसलाई ५ वर्षमा बढाउनुपर्ने देखिन्छ।
2. रणनीति २ (१५) मा "नेपालका सबै स्थानमा इन्टरनेटको व्यवस्था भएको हुने" भन्ने सूचकलाई "सबै सरकारी कार्यालयहरूमा न्यूनतम ३० Mbps downlink इन्टरनेट उपलब्ध हुने" भनी परिवर्तन गरिनुपर्ने देखिन्छ। साथै सर्वसाधारणका लागि सरकारी कार्यालयहरूमा न्यूनतम ५ Mbps downlink इन्टरनेट पहुँचको ग्यारेन्टी गरिनुपर्ने देखिन्छ।
3. रणनीति २ (१६), (१७), र (२३) का सूचकहरूलाई मापनयोग्य तथ्याङ्कमा परिवर्तन गरिनुपर्ने देखिन्छ, जस्तै: तालिम सहभागी संख्या, कार्यक्रम संख्या, समन्वय उपकरणको अपनाइ दर (प्रति महिना सन्देश संख्या), वितरण गति, सफ्टवेयर विश्वसनीयता (उपलब्धता र असफलता दर), र सूचना सामग्रीको गुणस्तर तथा वितरण परिमाण।
4. भ्रष्टाचार सम्बन्धी सूचना पहुँच बढाउनका लागि:
   1. नेपाल सरकारका वेबसाइटहरूमा high bandwidth इन्टरनेट availability को ग्यारेन्टी गरिनुपर्ने देखिन्छ। हाल नेपाल सरकारका वेबसाइटहरूले उच्च throughput सम्हाल्न सक्दैनन्।
   2. सार्वजनिक रूपमा उपलब्ध सबै सरकारी कागजातहरू disaster recovery योजनासहित डिजिटलाइज गरिनुपर्ने देखिन्छ।
   3. सबै नयाँ प्रेस विज्ञप्ति, प्रतिवेदन आदि २४ घण्टाभित्र आधिकारिक सरकारी वेबसाइटहरूमा online उपलब्ध गराउने अनिवार्य गरिनुपर्ने देखिन्छ।
   4. सरकारी वेबसाइटहरूको स्वतन्त्र accessibility र quality audit गरी प्रतिवेदनहरू सार्वजनिक गरिनुपर्ने देखिन्छ।
   5. सार्वजनिक रूपमा हेर्न मिल्ने सबै अदालती मुद्दा र कागजातहरू (आदेश, अन्तरिम आदेश सहित) online उपलब्ध गराइनुपर्ने देखिन्छ।
5. नेपाल सरकारले नागरिक जवाफदेहिता पहलहरूलाई कोष उपलब्ध गराउनुपर्ने देखिन्छ:
   1. नागरिक जवाफदेहिता पहलहरूलाई कोष उपलब्ध गराउनुपर्ने जसले गर्दा विदेशी सरकार र विदेशी स्वार्थमा निर्भरता कम हुन्छ।
   2. विश्वविद्यालयहरूसँग संलग्नता बढाउँदै भ्रष्टाचार विरोधी अनुसन्धान र तालिम कार्यक्रमहरूलाई कोष उपलब्ध गराउनुपर्ने देखिन्छ।

उपरोक्त सुझावहरू मस्यौदामा समावेश गरिदिनुहुन अनुरोध गर्दछौं।

भवदीय,

Jawafdehi टोली
Jawafdehi.org | जवाफदेही
ई-मेल: inquiry@jawafdehi.org
वेबसाइट: https://jawafdehi.org
WhatsApp: +977 980-3179446
